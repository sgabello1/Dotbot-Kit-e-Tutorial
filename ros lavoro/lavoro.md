# Il futuro professionale delle nuove generazioni: la robotica #

## La robotica di servizio ##
 
Con l'Internet delle Cose si vedono già in commercio i primi  dispositivi *smart*, ovvero connessi in rete, e secondo le più  autorevoli previsioni di mercato si vedranno presto nuovi dispositivi ancora più intelligenti e in grado di interagire con il mondo fisico: i robot.
I robot usciranno dal tradizionale mondo industriale, nel quale siamo abituati a vederli oggi, ed entreranno nella nostra vita quotidiana. Infatti i robot nelle industrie sono programmati da professionisti e il software è sofisticatissimo. L'obbiettivo è far si che il robot svolga operazioni ripetitive ma nel modo più efficiente possibile. Quasi mai il codice viene cambiato se le operazioni vengono svolte in modo soddisfacente. Con la cloud robotics invece i robot potranno riconfigurarsi in automatico e velocemente, scaricando applicazioni  e facendosi supportare da del software in rete, per svolgere qualsiasi tipo di servizio in modo versatile. Creando così: la robotica di servizio. 

![ ](http://images.milano.corriereobjects.it/methode_image/socialshare/2015/08/20/e1026e32-4752-11e5-aa5e-2130add6a46c.jpg)

Figura 1: Barista robotico, un progetto di Carlo Ratti


In totale analogia con quanto successo con gli smartphone quando si crearono nuove figure professionali, come lo sviluppatore di applicazioni, così anche con la robotica si creeranno nuove figure lavorative. Lo sviluppatore di applicazioni robotiche potrà diventare quindi il lavoro del futuro. 

## ROS il nuovo Android #

Il parallelo di Android per la robotica si chiama [ROS](http://wiki.ros.org/it) - Robotic Operating System. ROS è il sistema operativo della robotica di servzio ed è compatibile con la maggior parte dei robot che potete trovare in commercio. E' stato sviluppato dall' università di Stanford come software open source e ha un enorme comunità a seguito. Oltre che essere supportato da Google. La sua crescente popolarità è dimostrata dalle nuove [posizioni lavorative](http://www.ros.org/news/jobs/) che companiono tra le aziende più innovative al mondo e dove si chiede espressamente una competenza in ROS e robotica.

![](https://www.gminsights.com/assets/img/service-robotics-market-size.png)

Figura 2: le previsioni del mercato della robotica

## Coltivare una nuova generazione di sviluppatori robotici ##

In questa visione noi crediamo fermamente. Quindi dopo un dottorato in ingegneria robotica al Politecnico di Torino e un'esperienza di ricerca in Telecom Italia abbiamo deciso di scommettere fortemente su questi temi e fondare [HotBlack Robotics](www.hotblackrobotics.com). Il nostro obiettivo è quello di eliminare la barriera all'ingresso di ROS (ad oggi abbastanza complicato siccome funziona principalmente su Linux) e offrire tutte le potenzialità dell'Internet delle Cose con una piattaforma di cloud robotics.

Il primo esperimento è stato quello di fornire un percorso di alternanza scuola-lavoro all'ITIS Avogadro di Torino dove ci ha visti coinvolgere 3 classi di quarta per un totale di 90 ragazzi (1 classe di Elettrotecnici e 2 di Informatici). Il programma prevede una parte inziale di costruzione e configurazione del robot DotBot (grazie al supporto di un insegnante e nostro amico [Michele Maffucci](http://www.maffucci.it/)), una parte di programmazione in ROS per poi finire con progetti personali per stimolare la creatività.

![] (https://raw.githubusercontent.com/sgabello1/Dotbot-Kit-e-Tutorial/master/tut/dotbot_git2/WhatsApp%20Image%202017-01-18%20at%2012.34.06%20(4).jpeg) 

Figura 4: il robot DotBot

![] (http://res.cloudinary.com/hbr/image/upload/v1485173582/IMG_20170118_114658-PANO_ye4xbh.jpg)

Figura 3: il programma di alternanza scuola-lavoro

Gli accessi alla piattaforma sono gratis e si ottengono registrandosi [qui](http://www.hotblackrobotics.com/register) e ci stiamo impegnando a scrivere una serie di [tutorial](http://www.hotblackrobotics.com/forum/support) e un [blog] (http://www.hotblackrobotics.com/blog/posts/) per rendere possibile a tutti la formazione anche tramite Internet.

Riusciremo a coltivare una nuova generazione di sviluppatori robotici?


