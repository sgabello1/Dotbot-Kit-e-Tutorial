# Il futuro professionale delle nuove generazioni nel mondo della robotica #

## La robotica di servizio ##
 
L'Internet delle Cose sta già creando diversi dispositivi *smart* ovvero connessi in rete (ad esempio lo smart watch o Nest il termostato intelligente) e secondo le principali previsioni di mercato nell'imminente futuro si vedranno nuovi dispositivi ancora più intelligenti in grado di interagire fisicamente con il mondo fisico: i robot.
La robotica uscirà dal tradizionale mondo industriale ed entrerà nella nostra vita quotidiana. Diversamente da oggi dove nell'automazione industriale i robot sono programmati una volta sola per effettuare operazioni noiose e ripetitive, grazie all' Internet delle cose e le infrastrutture cloud i robot, esattamente come oggi gli smartphone scaricando un'app o accedendo a del software in remoto, potranno svolgere qualsiasi tipo di servizio per l'uomo abilitando appunto la robotica di servizio.   

![ ](http://images.milano.corriereobjects.it/methode_image/socialshare/2015/08/20/e1026e32-4752-11e5-aa5e-2130add6a46c.jpg)
Figura 1: Barista robotico, un progetto di Carlo Ratti


Esattamente come l'arrivo degli smartphone ha creato nuove figure professionali così anche la robotica creerà la figura dello sviluppatore di applicazioni robotiche.

## ROS il nuovo Android #

Il parallelo di Android per la robotica si chiama [ROS](http://wiki.ros.org/it) - Robotic Operating System - che è il sistema operativo più usato nei robot di servizio in commercio. E' stato sviluppato all' università di Stanford come software open source e ha un enorme comunità a seguito oltre che essere supportato da Google. Inoltre iniziano già a vedersi [posizioni lavorative](http://www.ros.org/news/jobs/) che chiedono espressamente competenze in ROS e robotica siccome il trend è in forte crescita.

![](https://www.gminsights.com/assets/img/service-robotics-market-size.png)
Figura 2: le previsioni del mercato della robotica

## Coltivare una nuova generazione di sviluppatori robotici ##

In questa visione noi crediamo fermamente. Quindi dopo un dottorato in ingegneria robotica al Politecnico di Torino e un'esperienza di ricerca in Telecom Italia abbiamo deciso di scommettere fortemente su questi temi e fondare [HotBlack Robotics](www.hotblackrobotics.com). Il nostro obiettivo è quello di eliminare la barriera all'ingresso di ROS (ad oggi abbastanza complicato siccome funziona principalmente su Linux) e offrire tutte le potenzialità dell'Internet delle Cose con una piattaforma di cloud robotics.

Il primo esperimento è stato quello di fornire un percorso di alternanza scuola-lavoro all'ITIS Avogadro di Torino do ve ci ha visti coinvolgere 3 classi di quarta per un totale di 90 ragazzi (1 classe di Elettrotecnici e 2 di Informatici). Il programma prevede una parte inziale di costruzione e configurazione del robot DotBot (grazie al supporto di un insegnante e nostro amico Michele Maffucci), una parte di programmazione in ROS per poi finire con progetti personali per stimolare la creatività.

![] (http://res.cloudinary.com/hbr/image/upload/v1485173582/IMG_20170118_114658-PANO_ye4xbh.jpg)

Gli accessi alla piattaforma sono gratis e si ottengono registrandosi [qui](http://www.hotblackrobotics.com/register) e ci stiamo impegnando a scrivere una serie di (tutorial)[http://www.hotblackrobotics.com/forum/support] per replicare la nostra esperienza di formazione anche da remoto!

Riusciremo a coltivare una nuova generazione di sviluppatori robotici?


